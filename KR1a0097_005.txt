# -*- mode: mandoku-view -*-
#+TITLE: 易像鈔
#+DATE: 2015-09-23 09:35:08
#+PROPERTY: JUAN 5
<pb:KR1a0097_WYG_005-1a>¶
欽定四庫全書¶
　易像鈔卷五　　　　　　明　胡居仁　撰¶
九卦¶
　履䷉　德之基　　和而至　　　以和行¶
　□䷎　德之柄　　尊而光　　　以制禮¶
　復䷗　德之本　　小而辨于物　以自知¶
　恒䷟　德之固　　雜而不厭　　以一德¶
　損䷨　德之修　　先難而後易　以遠害¶
<pb:KR1a0097_WYG_005-1b>¶
　益䷩　德之裕　　長裕而不設　以興利¶
　困䷮　德之辨　　窮而通　　　以寡怨¶
　井䷯　德之地　　居其所而遷　以辨義¶
　巽䷸　德之制　　稱而隱　　　以行權¶
九卦之序復是本心先之以履謙履之為卦上天下澤¶
　人生斯世須先辨得俯仰乎天地而有此身以達其¶
　素履履有得有失又繫於謙與不謙之分謙則精神¶
　渾收聚於内不謙則精神渾流散於外惟能辨得吾¶
<pb:KR1a0097_WYG_005-2a>¶
　一身所以在天地間舉措動作之由而歛藏其精神¶
　使之在内而不在外則此心斯可得而復矣次之以¶
　恒又次之以損益又次之以困蓋本心既復謹始克¶
　終曾不少廢以得其恒而至於堅固私欲日以消磨¶
　而為損天理日以澄瑩而為益雖渉危蹈險所遭多¶
　困而此心卓然不動然後於道有得左右逢其原如¶
　鑿井取泉處處皆足蓋至於此則順理而行無纎毫¶
　透漏如巽風之散無徃不入雖密房奥室自一縫一¶
<pb:KR1a0097_WYG_005-2b>¶
　罅即能入之矣(象山/陸子)¶
九卦在上經者三在下經者六反對者四不反對者五¶
　為乾者一尊乾也為坤坎艮者二為兑震者三為巽¶
　者五巽入也重巽貴其深入之也其有坎坎者陷也¶
　其无離不用離也蒙大難者晦其明故終於隱隱至¶
　明之極也憂患人之所時有即上聖大賢未有能自¶
　解免者乃其所以處憂患惟徳非以憂患故修徳而¶
　防危也豫之至也(潛谷/鄧氏)¶
<pb:KR1a0097_WYG_005-3a>¶
復徳之本與基相似基所行本所存井徳之地與固相¶
　似固所得而守之地歸宿處¶
九卦首履劈頭便是發文王天王聖明上天下澤之分¶
　凛然不易惟履其素至義章本清曰九卦首履繼謙¶
　履象一隂明上下之分説而應乾履虎尾而不咥用¶
　六永貞以大終於履三一爻見之謙𧰼一陽得遜順¶
　之宜内止外柔為君子之有終用九天徳不可為首¶
　於謙三一爻見之¶
<pb:KR1a0097_WYG_005-3b>¶
履徳之基朱子曰如起屋須有基址許多樑柱方有頓¶
　處¶
瞿九思曰文王由履至謙純然以一敬緝熈無間以至¶
　於巽此所以為亹亹之文王由履和而至謙尊而光¶
　以馴至於巽稱而隱渾然不露而人莫有知此所以¶
　為穆穆之文王¶
履謙乾坤人位之交人道之立一齊来底坤之三交於¶
　乾之三為履乾之三交坤之三為謙俱一隂一陽為¶
<pb:KR1a0097_WYG_005-4a>¶
　主履首明上下尊卑之分謙盡忘功勞矜伐之心至¶
　於謙之三下而為初以止翻動時時處處无用不謙¶
　又時時處處无有不自知之時又无非夜半雷聲戒¶
　謹恐懼之流行是之謂復次恒損益困井五卦俱三¶
　隂三陽之分无用不平終以巽无之非柔巽謙抑之¶
　為完結謙字一案以明天澤之分此作易聖人所以¶
　處憂患之道憂患人所時有也聖人處憂患且如此¶
　餘可知矣¶
<pb:KR1a0097_WYG_005-5a>¶
¶
<pb:KR1a0097_WYG_005-6a>¶
邵子曰三才真數三而已參天者三三而九兩地者倍¶
　三而六珓之二十七三三而九也約之十八倍三而¶
　六也珓易之交以交故名珓也陽與陽交為太陽為¶
　乾兌之卦十六為珓九隂與隂交為太隂為艮坤之¶
　卦十六為珓九陽與隂交隂與陽交為少隂少陽為¶
　離震巽坎之卦三十二為珓九二十七通乎六十四¶
　六十四而三之即二十七易有真數三一隂一陽之¶
　列與一隂一陽之交天地人之至妙至妙也太陽九¶
<pb:KR1a0097_WYG_005-6b>¶
　少隂少陽七八太隂六占法七八不變隂陽交於中¶
　也九六必變陽主進九進之極隂主退六退之極隂¶
　陽太於上下故遇九必退而用八以交隂初非變九¶
　而為八變陽而為隂遇六必進而用七以交陽初非¶
　變六而為七變隂而為陽易窮則變變則通九六之¶
　變蓋以通隂陽之交之窮而常㑹合於隂陽之交之¶
　中也(珓去聲效韻居效切音與/酵同杯珓古者以玉為之)¶
雲行雨施電發雷震隂陽二少无曰不合交於二太中¶
<pb:KR1a0097_WYG_005-7a>¶
　此二太所以分為二而二少所以合為一俗占用少¶
　不用老此乃所謂日用不知之百姓已耳¶
張行成曰天地自然之理無出乎四𧰼者孔子混四者¶
　(闕/)　　　太極也故億萬世不可易¶
朱子(闕/)　　以四起數自易以後無人做得一物如此¶
　整齊包括得盡又曰想他看見天下事纔上手来便¶
　成四截了羲皇初畫分兩兩交成四四者兩之分兩¶
　者四之合天地萬物之理兩對待四流行便無所不¶
<pb:KR1a0097_WYG_005-7b>¶
　盡羲畫原来如此初不是康節撰得出¶
　生數則一二三四分隂陽太少以成數則六七八九¶
　分隂陽太少一二三四生數屬陽順數九八七六成¶
　數屬隂逆數謂九餘一八餘二七餘三六餘四謂一¶
　函九二函八三函七四函六俱無不可¶
四𧰼不言五皆自五来四𧰼不言十未甞無十至於二¶
　三居一四之中二三合為五一四亦合為五七八居¶
　九六之中七八合為十五九六亦合為十五五洛書¶
<pb:KR1a0097_WYG_005-8a>¶
　之中數十五河圖之中數中無徃而不在十五無徃¶
　而不在固如此¶
一二三四四𧰼之位順布六七八九四𧰼之數逆布九¶
　用八為退數一用二即進位九一成十二八成十未¶
　甞不是此位此數六用七為進數四用三即退位六¶
　四成十三七成十未甞不是此位此數進何進退何¶
　退總以義命為權衡方謂之進退不失其正而深於¶
　消息存亡之理¶
<pb:KR1a0097_WYG_005-8b>¶
太陽變化十六𧰼以乾兌為主少隂變化十六𧰼以離¶
　震為主少陽變化十六𧰼以巽坎為主太隂變化十¶
　六𧰼以艮坤為主邵子曰十六而天地之道畢¶
陽珓九即四𧰼之太陽通乾兌之卦十六隂珓九即四¶
　𧰼之太隂通艮坤之卦十六二太隂陽之純分參天¶
　兩地而得之之𧰼隂陽貞勝之珓九即四𧰼少隂少¶
　陽之合通離震巽坎之卦三十二二少隂陽之雜合¶
　參天兩地而得之之𧰼朱子曰四𧰼之數乃天地之¶
<pb:KR1a0097_WYG_005-9a>¶
　間自然之理其在河圖洛書各有定位珓法者四𧰼¶
　之數自四而八而十六而三十二而六十四俱括乎¶
　其中¶
邵子本一氣也生則為陽消則為隂二者一而已矣四¶
　者二而已矣六者三而已矣八者四而已矣此珓法¶
　也¶
二十七反履之止成十八十有八變而成卦即此¶
<pb:KR1a0097_WYG_005-10a>¶
¶
<pb:KR1a0097_WYG_005-11a>¶
¶
<pb:KR1a0097_WYG_005-12a>¶
¶
<pb:KR1a0097_WYG_005-13a>¶
¶
<pb:KR1a0097_WYG_005-14a>¶
前河洛先後合圖以先天八卦竪列自乾至坤為順¶
　數為消體以後天八卦竪列自坎至離為逆數為¶
　息體天地盈虛與時消息君子尚消息盈虛天行¶
　也此出孫聞斯説後見瞿氏九思重定先天一方¶
　圖其言曰舊圖以乾起西北坤終東南惟正月之¶
　寅位當泰七月之申位當否其餘俱與月卦不合¶
　今以乾始東南坤終西北然後十一月之復果在¶
　子十二月之臨果在丑正月之泰果在寅二月之¶
<pb:KR1a0097_WYG_005-14b>¶
　大壯果在夘三月之夬果在辰四月之乾果在巳¶
　五月之姤果在午六月之遯果在未七月之否果¶
　在申八月之觀果在酉九月之剥果在戌十月之¶
　坤果在亥始與方位毫髮不爽此與竪列先天八¶
　卦自上至下不期符合因為更布後天重卦一方¶
　圖則先坤後坎同位西北先乾後離同位東南凡¶
　離内外十六體列東與南為春為夏凡坎内外十六¶
　體列西與北為秋為冬乾坤退處坎離中天地以交¶
<pb:KR1a0097_WYG_005-15a>¶
　而用事陰陽調寒暑時亦與竪列後天八卦自下至¶
　上不期符合舊止有先天方圓二圖别無後天今¶
　先後方圓俱備重復更定總無撰造而天地人物¶
　之理愈玩而愈無窮云¶
繫傳曰神而明之存乎其人又曰茍非其人道不虚行¶
　後天卦圖家人同人並列正南其人乎非其人乎¶
　學者首宜醒目¶
先天圖震巽恒益為中心震巽皆木木屬仁¶
<pb:KR1a0097_WYG_005-15b>¶
　孟子曰仁人心也於先天一圖見之後天圖¶
　乾巽小畜姤為中心乾為天巽為木孟子¶
　曰盡其心者知其性知其性則知天於後¶
　天一圖見之先天全體體即用後天大用¶
　用即體先天後天原無二圖道心人心亦¶
　無二心道心曰微雷風方寂而涵於静無¶
　人心曰危乾巽相遇而形於動有世有不¶
　知仁為人心或知心而不知性復不知天者宜¶
<pb:KR1a0097_WYG_005-16a>¶
　於此詳考焉¶
䷀¶
易以卦𧰼發揮人道乾之彖曰元亨利貞明人道之乾¶
　也今輙以元亨利貞歸諸天劈頭誤起¶
元亨利貞四字缺一便不成其為乾道四字全大叚已¶
　是一部易了¶
元亨利貞是四𧰼始而亨利于貞便是二𧰼合之為乾¶
　道又只是一𧰼¶
<pb:KR1a0097_WYG_005-16b>¶
聖人從資始處就説統天始之統之皆人也如父母受¶
　人育養恩生来子孫方受氣成形已是其人育養之¶
　所及矣單謂為父母所生可乎又如五穀豈不是天¶
　施地生然收藏之者人播種之者人人蓋要天地施¶
　生之終而又原天地施生之始矣統得来故御得来¶
　統御得来故終始得来終始得来故統御得来此所¶
　以為三才之道¶
雲行雨施品物流行三才合一統天之雲雨雲行雨施¶
<pb:KR1a0097_WYG_005-17a>¶
　天下平此却單是聖人御天之雲雨¶
大明終始從資始處巳有人道故不至此纔露出人来¶
大明終始有乾元為之始匪大明莫為之終其始人有¶
　精深大明者有粗淺小明者到大明便是與天地合徳¶
　之大人大明大人小明小人不明日用不知庶民去¶
　之名人與禽獸無異者耳¶
乾元從頭説起乾道則原始要終以為質者¶
資始流形何甞不是乾道變化只到得聖人乗龍御天¶
<pb:KR1a0097_WYG_005-17b>¶
　後變化方全故性命由是各正太和由是保合¶
元亨合言三才之分量故曰統利貞專言人道之能事¶
　故曰御利貞者性情也原始要終有聖人以為之正¶
　合性情而無不得其正故從初無失謂之乾始乾始¶
　能以美利利天下即聖人即乾始故曰大也¶
潛龍一爻聖人反覆推明至五變其説龜山先生謂他¶
　卦爻皆當如是推明若不能爾則一爻之義只可用¶
　之一事也¶
<pb:KR1a0097_WYG_005-18a>¶
非天下之至健者不能潛¶
潛龍不易乎世於世道何賴然是兠根真種子與徒隱¶
　之士霄壤不同正世道之所深賴也¶
六位各為一位六龍原是一龍或曰不易世不成名遯¶
　世不見是而无悶古今無一述者方是潛龍此以潛¶
　言潛也既曰潛時所乗乗秋冬而潛為時乗春夏而¶
　潛夫豈得為時乃以一通六則有潛之潛有見之潛¶
　有惕之潛有躍之潛有飛之潛有亢之潛有潛而潛¶
<pb:KR1a0097_WYG_005-18b>¶
　有潛而見有潛而惕有潛而躍有潛而飛有潛而亢¶
　或謂以潛為道者和光混俗而不以可法可則之迹¶
　示諸人又謂非混迹於凡流則寄情於物外名教之¶
　所不能束如此則豈所謂龍徳而隱者乎無有不賺¶
　入異流去¶
乾即䷀之𧰼只一奇已𧰼乾然必三畫而後三才之¶
　道備必六畫而後兼兩之道全非於一畫有加¶
大明乾之體終始乾之運即天即人更不分别¶
<pb:KR1a0097_WYG_005-19a>¶
終日乾乾行事也全在行事上徵驗元城劉公歲晚閒¶
　居或問先生何以遣日公正色曰君子進徳修業惟¶
　日不足而可遣乎¶
君子以成徳為行如天行决定不缺一時缺一時不成¶
　其為天缺一徳不成其為徳不成其為行不成其為¶
　君子¶
乾卦中爻天田人淵俱著箇在字最重君子依乎中庸¶
　全在人字得力遯世不見知而不悔唯聖者能之聖¶
<pb:KR1a0097_WYG_005-19b>¶
　人勉人而思潛也¶
不君不師不相而以人稱龍此便是宇宙間第一等事¶
　業槩言人人可與能也特言人三才之道也¶
乾九三知至又知終乾上九知進不知退上三時位不¶
　同至當不易之理自然如此必欲上之知進又知退¶
　且謂至上唯宜靜不宜動此豈所以語上之為龍乎¶
或躍在淵乾道乃革以為有窮通易轍之𧰼近之以伊¶
　尹出入於湯桀之間武王逡巡於孟津之㑹為應此¶
<pb:KR1a0097_WYG_005-20a>¶
　𧰼乾六爻孰為桀孰為紂又謂天與不取亦是進修¶
　失時更似躍出淵外去重剛而不中解曰孔子上無¶
　天子下無方伯而所如多竊國之姦重剛而不中也¶
　文王上有商辛下有昆夷而所起僅百里之地亦重¶
　剛而不中也三重二四重五故謂之重剛不中二五¶
　其竊國之姦否抑五其商辛二其昆夷否上出五飛¶
　之上故𧰼亢解曰比干以宗臣剖心張仲以國老飲¶
　鴆傷哉乎窮之災也五聖作物睹之大人固有如此¶
<pb:KR1a0097_WYG_005-20b>¶
　無道之𧰼否¶
飛龍外又添出一神龍以推尊異教此漢唐以来所無¶
　蓋由不知潛見惕躍飛亢盡六龍皆神無一龍不神¶
　耳¶
龍言乗九言用皆有意味故羣龍而見有首亦是偏陽¶
　强陽惟用九而見无首乃吉又曰乾元用九深體味¶
　之真所謂太和元氣流行也¶
見龍正中飛龍中正俱已造位大人又俱曰利見大人¶
<pb:KR1a0097_WYG_005-21a>¶
　(闕/)　是中未大與天徳不為首之義¶
見龍在田玩學聚問辨寛居仁行之釋田字大有工夫¶
　蓋治土為田之田不止以凡地皆為田也在天亦然¶
　能合徳合明合序合吉凶方是在天分量¶
君子有龍徳合天下而佃治之為在田合天下而覆幬¶
　之為在天合天下之人為人而使人盡其為人為在¶
　人以其深心極天下之深使人人研幾以極深為在¶
　淵¶
<pb:KR1a0097_WYG_005-21b>¶
乾坤用九用六之繫若如六爻皆變剛而能柔説陽變¶
　隂是九變則八宜云用八隂變陽是六變則七宜云¶
　用七若云九變則六六變則九占法又從無此例以¶
　六爻皆變為羣龍无首之𧰼又遺却見字¶
萬以忠曰文王演易首提乾元呌醒人道人道立天地¶
　方有主提得人道明學問方有頭腦夫子贊乾元曰¶
　體仁足以長人又曰仁者人也而以時乗保合首出¶
　咸寧歸之人道將人道盡情呌破更無三才之别又¶
<pb:KR1a0097_WYG_005-22a>¶
　曰人雖與物同生天一付精神命脉全體在人許多¶
　裁成輔相參贊彌綸事業惟人道為能是人即天地¶
　之心故三才全是人道¶
大明終始始即元終即貞終始即貞元不終即無始不¶
　始即無以為元故不曰始終而曰終始文序一正一¶
　反即天地貞元之理而每卦具有終始之義¶
以大明以下為聖人體乾事一膜之隔幾以千里¶
言大明首出不言聖人或曰大明首出非聖人而何近¶
<pb:KR1a0097_WYG_005-22b>¶
　之而終未得不露出人微意蓋聖人贊乾合三才言¶
　乾道不單以天言乾道見乾道無非人道也¶
用九見羣龍无首吉是乾總頭學問用六利永貞是坤¶
　總頭學問亦頗不難明只九用而非用九便見羣龍¶
　俱有首矣六用而非用六便永貞有不利矣用六六¶
　上有一層乾也用九九上有一層所謂易有太極也¶
　用六之人坤道即乾道用九之人立太極之脚開太¶
　極之眼天下一人人人龍也盡一百九十二陽爻皆¶
<pb:KR1a0097_WYG_005-23a>¶
　能潛能見能惕能躍能飛能亢之羣龍安見乾爻之¶
　六龍獨可為首也見有一龍可為首堯舜不與人同¶
　人不皆可以為堯舜矣存有首之見棄一人於度外¶
　非天度非龍徳矣君子有終身之憂終身不忍以禽¶
　獸待一人即此無首之見也故曰慮以下人故曰欲¶
　並生哉蓋無首之見乃全體太極用事之見¶
品物流形龜山先生曰天地之間一氣而萬形¶
大哉乾元萬物資始言萬物先己提出人道今雜人生¶
<pb:KR1a0097_WYG_005-23b>¶
　(闕/)　𩔖又謂乃統天天亦在乾元資始中皆説易相¶
　沿不通之論¶
品物流形之後若無箇御天之人道以性命言則不得¶
　各正以太和言則不得保合性命不正情何由正利貞¶
　者性情也性命正而情無一之不正合性情而歸於¶
　正也六爻發揮旁通情也合六爻以效天下之動天¶
　地萬物並無不正之情也¶
朱子謂龍水物也其出而與陽氣薰蒸故能成雨但尋¶
<pb:KR1a0097_WYG_005-24a>¶
　常自是隂陽氣蒸鬱而成非必龍為之由是言之雲¶
　行雨施品物流形自是隂陽氣蒸鬱而成非必龍為¶
　之雲行雨施天下平則奚啻龍為之亦乗龍者之為¶
　之矣¶
聖人贊易資始統天御天等事屬之大哉乾元資生承¶
　天應地等事屬之至哉坤元所謂乾元坤元果乾坤¶
　儱統之虚稱乎抑三極造位之實稱乎學者要思得¶
　之¶
<pb:KR1a0097_WYG_005-24b>¶
六十四卦大象皆曰以以用也如自强不息君子之健¶
　君子之天行也若云健行在天而君子以之於己何¶
　時凑泊¶
張(闕/)　一日奏事上問天對曰不可以蒼蒼者便為天¶
　須求諸視聼言動之間一念纔是便是上帝鑒觀上¶
　帝臨汝簡在帝心一念纔不是便是上帝震怒今按¶
　一念纔是便為健為强而不息一念纔不是便為不¶
　健不强而息更無别理¶
<pb:KR1a0097_WYG_005-25a>¶
元者善之長等非解法乃言善之長為人之元嘉之㑹¶
　為人之亨義之和為人之利事之幹為人之貞¶
元以始萬物亨以通萬物利以遂萬物貞以正萬物目¶
　前常有此四𧰼心天乃見乾道在我¶
亨者嘉之㑹兩美相接之謂嘉聚而為一之謂㑹亨已¶
　美至利上又言美利利天下不言所利利更美雖是¶
　種之美必開得花又必結得果方成其為美種耳利¶
　貞者性情也人不到性其情總為不果之花¶
<pb:KR1a0097_WYG_005-25b>¶
利者義之和利萬物也利天下也天道以利成物聖人¶
　以美利利天下總不以私其身後世但知一身一家¶
　之利是乃所謂害而非所謂利是乃利之惡而何可¶
　謂利之美是乃義之害而何可謂義之和¶
貞者事之幹木旁生者為枝正出者為幹通作榦潛谷¶
　鄧氏曰木冬惟幹華葉盡剝一實而已智之藏用也¶
　亦然又曰君子體仁非故體之仁實其體方達&KR0056;曰¶
　能不自利而以利天下無論急人而周之宰制有方¶
<pb:KR1a0097_WYG_005-26a>¶
　圖畫有等遠近上下内外親疎各得其所此以義利¶
　之也故曰利物足以和義¶
易筌君子之乾无所見以四徳而見其為乾¶
朱子曰忠信是根有此根便能發生枝葉又曰人多是¶
　將言語做没𦂳要容易説出来若一一要實這工夫¶
　自是大¶
朱子曰乾卦分明是先見得這箇透徹便一直做將去¶
　如忠信所以進徳至可與存義也都是徑前做去有¶
<pb:KR1a0097_WYG_005-26b>¶
　勇猛嚴厲斬截剛果之意須是見得方能恁地又如¶
　樂則行之憂則違之&KR0192;乎其不可㧞亦是這般剛决¶
　意思所以生知者分明是合下便見得透故其健自¶
　然如此更著力不得坤卦則未到這地位敬以直内¶
　義以方外未免𦂳帖把捉有持守底意不似乾卦見¶
　得来透徹¶
朱子曰忠信只是實若無實如何㑹進如播種相似須¶
　是實有種子下在泥中方㑹日日發生若把箇空殻¶
<pb:KR1a0097_WYG_005-27a>¶
　下在裏靣如何㑹發生¶
朱子曰破釡甑燒廬舍持三日糧示士卒必死無還心¶
　如此方㑹厮殺忠信便是有這心如此方㑹進徳¶
列貴賤者存乎位朱子曰因他這貴賤之位隨𦂳慢説¶
　有那難處有那易處乾九三處一卦之盡所以説得¶
　如此九二位正中便不恁地¶
聖人全體天徳不以上在天為至下要有箇田中要有¶
　箇人又要有箇淵無田萬物無生處無人幾與鳥獸¶
<pb:KR1a0097_WYG_005-27b>¶
　同羣無淵將至淺陋而於物無以容故必在田在人¶
　在淵而後在天為全體天徳之學¶
萬以忠曰九三乾學也業者日用功行之據身心棲泊¶
　之所故曰居九三君子乾乾惕若思進徳以大其用¶
　必有所居之業亦惟在修辭立其誠辭庸言也立誠¶
　言有物也惟子臣弟友家庭事使應酬唯諾之常修¶
　省言辭體當自已誠意令有物而已蓋誠本人理人¶
　理所見惟是言行言常易放故立誠須在修辭且如¶
<pb:KR1a0097_WYG_005-28a>¶
　接對尋常偶爾發辭不覺失謬如昔人云泥濘五寸¶
　須説一尺意氣動浮出其本位便已非誠而况其他¶
　故必片言半辭皆令當體從見在自心流出乃為真¶
　修真立何者修非為辭為立誠耳誠非在外即見在¶
　本分心通天地徹幽明貫古今隨處平滿總只是當¶
　前一念毫髪増損便為欠缺更復何論故思不出位¶
　言行皆庸乃所謂誠亦曰忠信知至至此知終終此¶
　自此黙㑹誠源無論語黙前後渾然一致則大人之¶
<pb:KR1a0097_WYG_005-28b>¶
　造也君子所以危而惕也¶
大戴禮女及日乎閨門之内及日猶言終日九三君子¶
　終日乾乾及日也夕惕若及夜也四與三同其乾惕¶
　進修無日夕之間曰及時日夕之互文也¶
修辭立誠人於辭説間心即是口口即是心並無一言¶
　不真不實别無依違遷就以為諧俗自便之計其乾¶
　乾而自强為何如大抵人不忠信先已害了心怯症¶
　言辭不實又重犯&KR0077;口虚病君子先無此二病然後¶
<pb:KR1a0097_WYG_005-29a>¶
　於健字有少分可望魏莊渠先生曰忠信所以進徳¶
　若無真實心早自與理背了修辭立其誠所以居業¶
　人有實心必須做實事句句都是實話若容易出言¶
　不檢㸃便散了這實心¶
吕叔簡曰君子進徳修業業刻木如鋸齒古無文字用¶
　以紀日行之事數也一事畢則去一刻事俱畢則盡¶
　去之謂之修業古人未有一日不修業者故古人身¶
　修事理而無怠惰荒寧之時常有憂勤惕厲之意一¶
<pb:KR1a0097_WYG_005-29b>¶
　日無事則一日不安懼業之不修而曠日之不可也¶
　今人昏昏蕩蕩四肢不可收拾窮年終日無一猷為¶
　放逸而入於禽獸者無業故也人生兩間無一事可¶
　見無一善可稱資衣藉食於人而偷安惰行以死可¶
　羞也已¶
與時偕行天必行天之生物皆於行見之天時之行無¶
　已天行之時無已君子之行事與天俱無已¶
亢龍在六龍之世而做到底者也然已謂之有悔謂之¶
<pb:KR1a0097_WYG_005-30a>¶
　不可乆若非此時定不到亢故𦂳足其義曰知進退¶
　存亡而不失其正¶
後世臣子居乾上而不龍或卒於為蛇虺只是有位有¶
　民有輔亢龍無位無民無輔雖欲退亡䘮五龍不容¶
　其退亡䘮然既無是三者雖不退亡䘮其實是退亡¶
　䘮此所以終不失正而為聖人¶
居高貴而无位差易辨纔見有恩澤自已出即有民矣¶
　纔欲&KR0224;羅賢人君子出其門下而為之用即有輔矣¶
<pb:KR1a0097_WYG_005-30b>¶
　有是二者即有位矣後世龍徳卒亡於公孤保傅之¶
　位只是未易到得那三無¶
或躍在淵淵隨躍有可上可下可進可退到處有淵至¶
　於上惟有上更下不得惟有進更退不得亦到處是¶
　亢徒以悔為災而疑聖人之無亢不知龍惡知易¶
乾初藏凡以主隂坤初凝凡以承陽即此亦可體認乾¶
　坤之元之意乾必有初潛而後有二見坤必有初凝¶
　而後有二動乾必專一而後直遂坤必翕聚而後發¶
<pb:KR1a0097_WYG_005-31a>¶
　散周子所謂主靜立人極主此立此¶
剛健中正純粹精此統論乾徳若云爻爻皆然聖人何¶
　以於三四皆曰重剛而不中於上又曰知進退存亡¶
　而不失其正何待又言六爻發揮旁通情又如乾六¶
　爻皆君徳皆天位此亦是槩論不成六箇君可做一¶
　處就乾六爻明之君位獨在五餘五爻皆從龍從虎¶
　聲應氣求之水火風雲臣民事物耳¶
乾元者始而亨者也程子曰始初發生大槩一例亨通¶
<pb:KR1a0097_WYG_005-31b>¶
　也利貞者性情也程子曰分在性與情只性為本情¶
　為性之動處情又幾時惡故者以利為本只是順利¶
　處為性若情則須是正也¶
君子以成徳為行萬以忠曰古人有以篤實剛方亷潔¶
　恬退寛厚名者皆可謂成行不可謂成徳徳則在自¶
　已心性上理㑹銷鎔氣質之偏以復還性情之正形¶
　神渾然融歸中和乃為成徳未有徳成而行不備者¶
　也虞書九徳洪範三徳皆就氣質偏處涵養克治使¶
<pb:KR1a0097_WYG_005-32a>¶
　歸中和唐虞三代之盛上以此教下以此學並無他¶
　説然其説徳又只在事上見曰載采采世間虛浮一¶
　種精神毫無著處¶
利貞者性情也君子涵養性情以成其徳到利貞徳纔¶
　成性情纔理到至處¶
乾先天而天不違學問坤後天而奉天時學問震坎艮¶
　皆屬乾斯須不健不得巽離兌皆屬坤斯須不順不¶
　得¶
<pb:KR1a0097_WYG_005-32b>¶
乾知大始故能先天而天弗違太極圖主靜立極西銘¶
　繼志述事存順没寧皆後天時奉之能事耳¶
大人先天而天弗違誠未易言大人後天而奉天時亦¶
　非君子所可幾及但能後天未能先天惟能先天乃¶
　能後天¶
乾上兩言其唯聖人坤四曰天地閉賢人隱此乾道坤¶
　道之别亦聖賢分量之别¶
乾上亢龍有悔亢龍非聖人不能非聖人不能為亢龍¶
<pb:KR1a0097_WYG_005-33a>¶
　而猥以有悔為疵疑聖人之無亢誤甚¶
易中有兩高有乾上無民之高有蠱上不事之高蠱上¶
　君子可能乾上非聖人不與¶
乾三惕二前固未易安乾上悔五上更不易處¶
羣龍無首爾雅龍有三停九似謂自首至膊膊至腰腰¶
　至尾皆相停九似角似鹿頭似駝眼似鬼項似蛇腹¶
　似蜃鱗似魚𤓰似鷹掌似虎耳似牛頭上有物名尺¶
　木龍無尺木不能升天其嘘氣成雲因雲以蔽其身¶
<pb:KR1a0097_WYG_005-33b>¶
　故不可見今江湖間時有見其一𤓰一尾唯頭不可¶
　得見用九見羣龍无首是實象又龍之亢有逆鱗一¶
　尺不可犯亢龍升而不能下為逆故有悔亦是實𧰼¶
　¶
　¶
　¶
　¶
　易像鈔卷五¶

